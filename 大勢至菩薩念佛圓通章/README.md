### 大勢至菩薩念佛圓通章

```
大勢至法王子，與其同倫五十二菩薩，即從座起，頂禮佛足，而白佛言。

我憶往昔，恆河沙劫，有佛出世，名無量光。

十二如來，相繼一劫。

其最後佛，名超日月光。

彼佛教我，念佛三昧。

譬如有人，一專為憶，一人專忘。如是二人，若逢不逢，或見非見。二人相憶，二憶念深。

如是乃至從生至生，同於形影，不相乖異。

十方如來，憐念眾生，如母憶子。

若子逃逝，雖憶何為。

子若憶母，如母憶時，母子歷生，不相違遠。

若眾生心，憶佛念佛，現前當來，必定見佛。

去佛不遠，不假方便，自得心開。

如染香人，身有香氣，此則名曰：香光莊嚴。

我本因地，以念佛心，入無生忍。

今於此界，攝念佛人，歸於淨土。佛問圓通，我無選擇。

都攝六根，淨念相繼，得三摩地，斯為第一。
```



